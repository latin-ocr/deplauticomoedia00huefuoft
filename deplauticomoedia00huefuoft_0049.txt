45

ei reditus posset intercludi *). Iam autem inde ab hoc anno
usque ad a. 295 nihil scimus ‹le expeditionibus Macedonum
in Epirum factis**): quare veri simillimum est Ambraciam
aut a. 312 aut antea regno Macedonum adiunctam esse. Quodsi
Adelphos ei tempori tribuimus, quo Ambraciotac usque suis
legibus utebantur, inter primas Menandri fabulas eam factam
esse sequitui-3 atque id quidem univeisa eius condicio et
argumentum non ita artificiose et subtiliter excogitatum videtur
commendare.

Sed sunt quae obstent. Nam illis ipsis temporibus Anti-
gonus cum Asandro Asiae domino bellum gerebat classesque
suas quotannis per mare Aegaeum in Graeciam misit atque
a. 314 Atheniensium quoque viginti naves Lemnum obsidentes
cepit (Diod. XIX 68). Quamquam autem cives Athenienses
etiam tum subinde mare transvectos et ab Agathone Asandri
fratre exceptos esse titulus atticus docet (C. Ι. A.11238)‚
tamen de mercatoribus, qui triennium in Asia versati sint
ingensque lucrum fecerint, tanto minus facile cogitaveris, quod
haec terra perpetuis Ptolemaeum inter et Asandrum pugnis
adeo acerbe vexata est, utnulla fere eius regio per tres annos
non tacta esse videatur. Pacis tempora tota Pinacii narratio
(vs. 375 sqq.) monstrat et nescio quomodo Epignomi verba in
vs. 402 sqq„ qui quod salvus domum revertit, solis Neptuno
et tempestatibus gratias agit. Ultra a. 317 vcro procedere
nemo audebit, qui Menandrum in primis fabulis mediae co-
moediae rationem, quod quidem pertinet ad perstringendos
certos homines⁷ minime aspernatum esse animadverterit.

Denique, id quod summi momenti esse mihi videtur,
attendamus v. 287:

Si rex obstabit obviam, reyem ipsum prius perrortito.

*) Hoc demum anno· Amphilochiam et Ambraciam subactas esse
forta-sse inde concludere licet, quod a. 314 Cassander cum foedere cum
Acarnanibus pacto bellum inferret Aetolis, non per Ampliilocbiam pro-
fectus cum sociis se coniunxit, verum cx Thessalia in Aetoliam irrupit.
Qua via frater eius Philippus a. 313 in Acarnaniam pervenerit, ignoramus.

**) Unus Pausanias memoriae prodidit (Ι 11,5) Cassandrum a. 302

Pyrrhum e„ regno expulisse. Aliter Plutarchus Pyrrh. 4.

