38

est, ut ea nisus certi quicquam audeam affirmare, antequam
qualis illo fuerit Clinias exploratum sit.

Dicemus igitur Disexapatontem Menandri conditam esse,
cum mare Aegaeum classibus infestis non tenebatur, Athenae,
Samus, Ephesus pace utebantur, transitus ab Attica in Phocidem
non praecludebatur. Potuit igitur doceri inde ab a. 316 —- nam
respiciamus oportet Mnesilochum biennium peregre versatum

¹esso — usque ad a. ἕῧϋῖᾋ7 atque fateor id mihi omnium pro-
babilissimum videri propter Demetrii mentionem, quam non
posse ad Poliorcetam pertinere nemo infitiabitur, cogitari tamen
potest etiam de annis 293, 297, 292.

Plura perspicere sinit

Epidicus.

Argumentum in eo versatur, ut Stratippocles adulescens,
qui paulo ante cum aliis Atheniensibus Thebas ad legionem
profectus erat, urbe expugnata reversus virginem captivam de
praeda empturus sit, quod ut efficiatur, Epidicus servus per
fallaciam a sene argentum aufert. Quaeritur igitur, quaenam
Thebarum expugnatio dicatur. Atque de a. 334 cogitari ne-
quit, quoniam tantum aberat, ut Athenienses obsidendae urbi
interessent, ut contra ei succursui-i fuerint, nisi Alexander
'' praevenisset. Nec magis fabula ad a. 312 pertinet, quo Pto-
lemaeus Antigoni dux praesidium macedonicum ex Cadmea
arce expulit. Nam quamquam veri non dissimile est The—
banps tum a Cassandri partibus stetisse >¹<), Athenienses autem
societatis faciendae gratia legatos acl Antigonum miserant,
tamen neque eos Ptolemaeo auxilia misisse credi potest**) et

²¹²) Id ut statuam commovent me perpetuae simultates inter The-
banos et ceteras Boeotiae civitates ab avorum memoria repetitae et per
totum hoc tempus propagatae, quas tum nondum positas esse facile
tihi persuadebis, ubi consideraveris Cassandrum paulo ante cum The-
banis foedus, cum ceteris Boeotis indutias fecisse (Diod. XIX 77) et
postea Ptolemaeum Oropum Boeotis reddidisse. Demum a. 294 The-
bani cum ceteris Boeotis faciunt.

ss) Tenendum enim est eos, qui a legione redisse dicuntur vs. 206,

